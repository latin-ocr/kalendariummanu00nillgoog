Mense Augusto. Fest. pur. Cordis B. V. Μ. 501
Hymnus ¹).
Ad Cor tam tenerum currite Virginis
Almae‚ vos miseri: fidite, siquidem

Nulli se renuit, sed potius pium
Factum est omnibus omnia.

Ad Matris Cor adi; fide, levabaris,
Infelix homo, nunc curre, quid ambigis?
Tu Cor comperies dulce, tenerrimum,
Cunctos quod levat, excipit.

Ipsum Cor timidos roborat, instruit3
Peccati tenebras lumine dissipans;
Accurrit malis, et noxia criminum
Delet sanguine Filii.

Accedant igitur quique laboribus
Pressi ad Cor tenerum; namque miserrimos
Hos Virgo reficit, sublevat, adjuvat
Tollens pondera criminum.

Si cor sit gelidum, Virginis en amor
Almae: dum refovet, pectora frigida
Ignesount adeo, quo magis expetant
Incendi simul, et mori.

Sit laus Patri, sit et gloria Filio:
Aequalis sit honor Spiritui quoque;
Almae sit pariter gloria Virgini,
Quae nos undique protegit. Amen.

ἵ. Cum jucunditate laudes Cordis Mariae Virginis celebremus.
132. Ut ipsa pro nobis intercedat apud Dominum J esum Christum.

Oratio Ι.

Clementissime Deus, qui ad peccatorum salutem et misero-
rum perfugium Cor immaculatum Mariae divino Cordi Filii sui
Jesu Christi caritate ac misericordia simillimum esse voluisti,
concede, ut qui huius dulcissimi et amantissimi Cordis memoriam
agimuS, ejusdem meritis secundum Cor Jesu inveniri mereamur.

Per eundem Dominum.

Oratio 11¹).

Omnipotens sempiterne Deus, qui in Corde Beatae Mariae
Virginis dignum Spiritus saneti habitaculum praeparasti: concede
propitius, ut, ejusdem purissimi Cordis festivitatem devota mente
recolentes, secundum Cor tuum vivere valeamus. Per Dominum.

¹) Ex proprio Neapolitano, Ad VesperaS, ibid. 413—414.
²) Ex Officio Breviarii Romani, ibid. p. 387.


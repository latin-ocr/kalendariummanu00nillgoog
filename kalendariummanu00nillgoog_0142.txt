106 Festa mobilia in Quadragesima.

 

videlicet Joannicius ¹) et Arsacias ’) et Naucratius ⁸), discipuli
Theodori studitae, et qui ex magno agro Theophanis erant‘),
Theophanes et Theodorus, qui literis in facie scripti fuerant ⁶) et Α
Dei confessores extiterant; Michael etiam Hagiopolita et syn-
cellus ⁶), et alii plurimi, qui totam noctem pro Theophilo Deum
exorant, omnes quidem cum lacrimis et frequenti oratione Deum
laudantes, idque per totam primam hebdomadam Quadragesimae
peragebatur. Quin et ipsa imperatrix Theodora haec eadem cum
mulieribus et reliquo populo faciendum curabat.

Quae dum ita se haberent, Theodora imperatrix diluculo
sextae feriae somno detenta, sibi videbatur apud columnam, quae
dicitur crucis (παρά τόν κίονα τοῦ σταυροῦ), reperiri, et. quosdam illac
magno cum strepitu praeterire, diversa tormentorum genera se·
cum ferentes, in quorum medio vinctus agebatur imperator Theo·
philus, manibus retro revinctis3 quem quum agnovisset imperatrix.
consequebatur et ipsa illos, qui eum ducebant. Quum autem ad
aeneam portam (ἄχρι τῆς χαλκῆς πύλης) pervenissent, vidit virum
quemdam aspectu mirabilem, qui ante imaginem Christi sedebat.
Ad hunc quum Theophilum illi adduxissent, stiterunt eum. Quibus
visis imperatrix, pedibus eius provoluta pro imperatore intercede·
bat. At ille dixit aperto ore: Magna est fides tua, o mulien
scito igitur, quod propter tuas lacrimas fidemque tuam, necnon
propter preces et intercessiones servorum meorum et sacerdotum,
Theophila, viro tuo, ignosco ⁷). Deinde ait illis, qui eum adduce·
bant: solvite ipsum et tradite uxori suae. Quae illo recepto, re·
cessit exultans et gaudens, et continuo somnus illam dimisit. Haec
quidem Theodora imperatrix vidit in somnis,

Patriarcha vero Methodius, dum preces et orationes ab ipso
fiebant, recenti pagina accepta (χάρτην καινόν λαβών), scripsit in
ipsa omnium haereticorum imperatorum nomina, inter quos et
Theophilum collocavit; et hanc paginam sub sancto altari posuit
occulte, ut nullus animadverteret. Feria vero sexta etiam ipse
angelum quemdam terribilem conspicit, qui magnam ingrediebatur

-—--...-.-..

¹) Occurrit t. 1, p. 315.
⁴⁴³) Celebratur in 1. parte hujus synaxarii.
ιι) Ναυοηιιὶιιε, illustris confessor, ab exilio reversuS, s. Theodori in
praefectura Studitarum successor, colitur in Men. Cht'ffletii d. 8. Junii.
alias Sabbato τῆς τυρινῆς in officio sanctorum ascetarum, ut diximus p. 44.
⁴) De monasterio magni agri Theophanis recole dicta t. 1, p. 120.
⁸) De ss. Theophane et Theodoro yraptis semel atque iterum egimus
t· 1, gp-Saogigtaffiffoeuus confessor, pluribus Kalendariis inscriptus est
dd. 17. et 18. Decemb. De eo videatur Baron. Annal. uu. 835, nn. 40—44.
⁷) Relegesis, quae de efficacia precum a sanctis pro salute damna·

torum Deo oblatarum ex alio Triodii synaxario superius exscripsimus
pp. 22—23.


58 Festa mobilia ante Quadragesimam.

 

nonam, Dom. Quinquag. Ned. 2. po ammam, seu Dom. II.
post nonam.

Conclusio. —- Quemadmodum in praeviis Graecorum
exercitationibus hujus temporis omnia pulcherrimo quodam
ordine conserte contexteque fieri vidimuS, ita et in ecclesia
occidentali nexa inter se copulataque sunt officia, quibus La-
tini trium hebdomadarum spatio ad jejunium quadragesimale
praeparamur ¹). Nullum nobis tempuS, nulla lectori patientia
sufficeret, si vel summatim huc transscriptum iremus, quae
auctores pene innumeri de variis eorundem officiorum ratio-
nibus historiciS, dogmaticis, allegoricis, tropologicis, anagogicis
scripserunt, maxime qui commentarios Rationale divinorum
officiorum nuncupatos ²²) in lucem emiserunt. Itaque pro more
et instituto pauca dumtaxat iis addemuS, quae supra jam de
προνηστίμου ejusdem temporis charactere generatim sunt dicta
pp. 14—15; lectore quoad caetera ad ipsos fontes ³) relegato.

 

¹) „Tribus hebdomadis Septuagesimae, Sexagesimae et Quinquagesimae
ecclesia praecipua redemptionis nostrae mysteria meditanda nobis pro-
ponit, nos ut efficiat ad quadragesimalis temporis severitatem δώωσι-θεέ*
Ita Benedictus ΡΡ. XIV, mox afferendus p. 68.

²) Indolem horum operum ipse Durandus exponat. Liber iste, in·
quit in Prooemio libri, n. 16, Rationalis vocabulo describitur. Nam
quemadmodum in rationali judicii, quod legalis pontifex ferebat in pectore,
scriptum erat: Manifestatio et veritas, sic et hic rationes varietatum in
divinis officiis et earum veritates describuntur, quas in scrinio pectoris sui
ecclesiarum praelati et sacerdotes debent fideliter conservare. Et sicut in
illo erat lapis, in cujus splendore filii Israel Deum sibi fore propitium,
’ agnoscebant: sic et devotus lector ex hujus lectionis splendore in divino-
rum officiorum mysteriis erudituS, agnoscit Deum nobis fore propitium nisi
forte ejus indignationem culpae offendiculo improvide incurramus. Illud
quoque quatuor coloribus auro contextum erat, et hic (ut praemissum est)
rationes varietatum in ecclesiasticis rebus atque officiiS, quatuor sensibus,
videlicet historico, allegorico, tropologico et anagogico, fide media, colo·
rantur.

³) Quodsi cui aditus ad hos fontes pon adeo facile patet, suadenda
eidem est lectio egregii operis doctissimi abbatis Solesmensis D. Pro-
speri Guerange-r‚ Annae liturqique, in quo multa praeclara docu-
menta, ex ipsis his fontibus desumpta, ut ad sublimem rerum sacrarum
scientiam promovendam congrua, ita ad pios animi sensus excitandos alen·
dosque comparata, apte evolvuntur. Istud vero dolendum est. quod illae
operis partes, quae de ecclesia orientali tractant, manifestis erroribus im·
munes non sunt, quemadmodum ostendetur infra ad Dom. ΠΙ. Quadi-ag.

